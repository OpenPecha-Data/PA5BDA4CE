namaḥ śrīcakrasambarāyaprathamataraṃ śmaśānaparvatādāvuccasthāneṣucopaviṣṭo muktakeśo dakṣiṇābhimukho
yogī mukhaprakṣiptapañcāmṛtavaṭikaḥśrīheruketyakṣaracatuṣṭayasyārthamāmukhayanśrīkāramadvayajñānaṃ
he iti hetuśūnyam |ru itiapagatavyūhaṃ ka iti na kvacit sthitamiti||sarvasattvahitasukhahetave
śrīheruko'hamititriruccārya dvibhujasambaramātmānamadhimucya tadanantaram
- oṃkārādi hu huphaṭ mantramālikālipaṃktiṃ pañcaraśmikāṃ triruccārya pariveṣṭya
sthitāspharanti (?) | cakre devatāvṛndamarddhitavipravṛndāṃ(ndaṃ) bhāvayitvā kiṃ kartavyamityāha
-prathamaṃ tāvadyogeśvareṇa caturbrahyāvihāriṇābhāvavyam| evaṃ sarva kṛtvā caturbrahyāvihārabhāvaneti
kuto labhyate? gurupadeśato yogeśvaravacanācca|abhimātrasattvāpekṣayā saṃkṣiptā
maitrayādi [saṃ] [a] sāraduḥkhāduddhṛtya tathataikarasamahāsukhesarvasattvā mayā
pratiṣṭhāpayitavyā iti| tatra duḥkhoddharaṇātkaruṇā| sukhepratiṣṭhā[panā] nmaitrī | tathatā
rupatvenopekṣā|sthirasukhatvena mudita| vistārāttu maitryadibhāvanā prasiddhaiva|bhāvyamityanena
sarveyaṃ bhāvanāsūcitā| pra yoganamucyatesarvavikalpamalanāśāyaśūnyatādhimokṣaḥ|
dvibhujasambarāhaṅkāreṇa sarvakāyavyāpāraśuddhiḥ| sarvasya cajagato'nādisaṃsiddhiprakṛtipariśuddhaśrīherukarupatā
ca sūcitā|ālikālibhāvanayā sarvavāgvyāpāraviśuddhiḥ| bodhicittotpādena
sarvakuśalamūlavṛddhiḥviśuddhaskandhādisamunta(manta)pūjādikaṃ bodhiḥ śīghrahetukaṃ bhavatītyata
āhatataḥ pañcaskandhāhaṅkāramutpādayet| tatra rupādiṣu vijñānaparyanteṣuphenabudrudamarīcikadalīmāyopamatvena
niścayo vairocanādayaḥ sarvatathāgatatvetathatāyāmityarthaḥ|
ya dvā vairocanādi[devatā]dhimokṣa evaṃ teṣāṃ viśuddhiḥ| tatrarupavedanāsaṃjñāsaṃskāravijñāneṣu
vairocanaratnasambhava amitābhaamoghapasiddhivajrasattvāḥ| rupāditathatāyāmakṣobhyaḥ|
śukla(sita)pītaraktaharitaśukla(rakta)kṛṣṇāḥ ṣaḍete varṇato boddhavyāḥ| cakrodyatadakṣiṇakaroghaṇṭāyutasarvakaṭisthavāma[ka]ro
vairocanaḥratnasambhavamitābhāmoghasiddhayo ratnaraktapadhmaviśvavajrodyatasalīladakṣiṇabhujāḥghaṇṭāyutahṛdratavāmakarāḥ|
vajrasattvo vajradhārī
salīlahṛdratadakṣiṇakaraḥghaṇṭāyutasagarvakaṭisthavāmakaraḥ| herukavajraḥ savajrabhūsparśamudrādakṣiṇakaraḥ[ghaṇṭāyutasagarvakaṭisthavāmakaraḥ]|
cakṣuṣorityādi| anya tantreṣu
siddhastu() | kṣitigarbhavajrapāṇīkhagarbhalokeśvarasarvanivaraṇaviṣkambhisamantabhadrāḥ|atra
mohavajrādayaḥ kramaśo boddhavyāḥ| [śukla] [a] kṛṣṇapītaraktaśyāmasitavarṇāḥ|mohavajraścakrodyatadakṣiṇakaraḥ
salīlaghaṇṭāyutahṛdratavāmakaraḥ| dveṣavajraḥsavajrahṛdratadakṣiṇakaraḥ
sagarvaghaṇṭānvitakaṭisthavāmakaraḥ|īrṣryāgamātsaryavajrāḥkramaśo ratnaraktakamalaviśvavajrodyatasalīladakṣiṇabhujāḥ
ghaṇṭānvitasalīlahṛdratavāmakarāḥ|aiśvaryavajrastu savajrahṛdratadakṣiṇakaraḥ
ghaṇṭānvitasagarvakaṭisthavāmakaraḥ|pātanīmāraṇikarṣaṇīnartteśvarya
ekavaktrāścaturbhujāḥ pītakṛṣṇaraktaharitavarṇāḥ|locanāmāmakī pānḍarātārā [ākāśadhātu]svabhāvāḥ
cakrakartivajrakartikamalakartikhaḍgakartidhāridakṣiṇabhujadvayāḥ|kapālakhaṭvāṅgadhārivāmabhujadvayāḥ|
padhmajvālinī dhūmraśuklaraktatrimukhī ṣaḍbhujādharmadhātuvajrasvabhāvādhūmravarṇā
kapālakhaṭvāṅgapāśadhārivāma [bhujatra]yā aṅkuśabrahmāmuṇḍakartiśobhitadakṣiṇabhujatrayā|ādarśajñānasvabhāvo
vairocanaḥ| samatājñānasvabhāvo vajrasūryaḥ| pratyavekṣaṇājñānasvabhāvaḥpadhmanarteśvaraḥ|
kṛtyānuṣṭhānajñānasvabhāvo vajrarājaḥ| atra sādhanaṃsuviśuddhadharmadhātujñānasvabhāvo
vajrasattvaḥ| dharmadhātusvabhāvo'kṣobhyaḥ|mohavināśanāt mohavajraḥ|
dveṣadveṣaṇād dveṣavajraḥ| iṣryāvināśanādīṣryāvajraḥ|sarvāṅgavināśādrāgavajraḥ| mātsarya
vināśanānmātsaryavajraḥ|sarveśvaryadānādaiśvaryavajraḥ| nāmānurupakarmasādhikāḥ pātanyādayaḥ|vairocanādaya
ālīdapadāḥ jaṭāmukuṭinaḥ trinetrāḥ pañcamudriṇaḥ| devyomuktakeśyo
nagnā ālīdapadāḥ| tata iti skandhādiśodhanānantaram| vajrapañjaraṃvicintayet| pūrvādidikṣu
niveśayet| urdbhyaṃ tu śarajālakam| hūṃkāreṇaviśvavajramaryīṃ bhūmi madhitiṣṭhet| tadraśmyavabhāsataḥ
vajraprākāraṃvajravitānaṃ ceti| eṣā saptavākyānāṃ yathopadeśamānupūrvī likhyate|
vāmajrjanyaṅguṣṭhacchoṭikādānapūrvakam|oṃ sumbhanisumbhetyādi caturo mantrānuccārayan
kṛṣṇahatitaraktapītavarṇeḥbrahyāṇḍarasātalavyāpijva[la]nmahākāyān| pūrvottarapaścimadakṣiṇāsu
dikṣukrameṇa niveśayet| sumbhadimantraraśmibhistadvarṇāścaturaḥ prākārāntatsamakālameva
hūṃkāraja tadadhiṣṭhitaviśvavajreṇa viśvavajramaryībhūmimārasātalaparyantāṃ tadvajraraśmibhiḥ
pañcasūcikā vajrākāramupariśarajālam|tasmādho vajrapañjaraṃ vajravitānaṃ ca yathāsthanaṃ
vicintayet|tataḥ sumbhādimantracatuṣṭayaniṣpannāḥkākāsyādi catasro devyaḥ| tadevobhayobhayamantraraśmisambhūtāyamadādyādicatasra
devyaḥ| etā aṣṭau dvibhujaikavaktrāḥ| nābheradhaḥ
śūlākārādakṣiṇevajramudraradharāḥ| vāme ātmarupikīlakahastāḥ spharaṇayogena gatvādaśadiggatavighnavṛndamānīya
dīrghanādoccāritahūṃkāraniṣpannāṣṭadigaṣṭaprākārasamīpakūpeṣupraveśya
kīlanamantroccāraṇapūrvakaṃ vighnavṛndaṃ kīlayantyaḥ ākoṭanamantroccāraṇapūrvakamākoṭayantyaḥkīlanākoṭanābhyāṃ
vighnavṛndaṃ mahāsukhena tathataikarupaṃ vicintayet|punaḥ śeṣavighnānutsādya
prākāre līyamānāsutāsu toye toyasphālanabindunirgamanyāyena sīmābandhanārtha
vartulāṃvajrapadyacakraprākārānvicintayet| tadevaṃ vajraprākārādikaṃ niḥsandhyaikakhaṇḍībhūtaṃsarvathā
nirvighnaṃ ca jagadadhimuñcet| vajrapañjarādi(de)ranantaraṃ kimartha mantra(marthamantra)
śūnyatābhāvaneti na codyam, yato'dhimātraprajñādhikārādidaṃ tantraṃ tasyaca śunyataiva
paramā rakṣā| kathaṃ tahiṃ bahirlekhyamaṇḍale bāhyāvajrāvalīticet na| yadeva bhagavato
niṣpattistadeva samayacakraparicchedikāyāviśvavajrāvalerniṣpatteḥ| ta ta iti rakṣābhāvanānantaram|
svahṛdaya iti rakṣāpañjaramadhyasthitasyātmanohṛdaye| akāreṇeti anusvārayuktenākṣarapariṇatacandropari|
huṃkāreṇavajradharupeṇa| vajradharasya ca candramaṇḍalitvaṃ
yuktameva|nānāraśmivisphurantamiti sphuratpañcaraśmikam| nijavarṇastu hūṃkāraṃcāsyapāradarśidṛśaḥ|
madhye nīlatvena bāhyo śubhratvena| saṃpūjyeti vīṇādiṣoḍaśadevībhiḥ|tatra vīṇā vaṃśā
mṛdaṅgā murajā ekavaktrāścaturbhujāḥ| nīlā pītā raktā haritāḥsvasvavādyavādanatatparapradhānabhujadvayā
vajravajraghaṇṭāgharā'parabhujadvayāḥ|hāsyā lāsyā gītā [nṛtyā] ekamukhāścaturbhujāḥ|
aruṇa nīla pīta haritāḥ|hāsyā hāsyābhinayakaradvayā|lāsyā vajravajraghaṇṭādhārisagarvalāsyābhinayapradhānabhujadvayā|
gītā kaṃ[sīkā]dhāribhujadvayā| nṛtyākamalābhinayapradhānabhujadvayā|
āsā manyadakṣiṇottara(ṇetara)bhujadvayā(ye) kapālakhaṭvāṅgau| puṣpā dhūpā
dīpā gandhāḥśvetadhūmradīpaśikhābharaktavarṇāścaturbhujā ekamukhāḥ| āsāṃ pradhānaikabhujepuṣpadhūpakaṭacchukadīpayaṣṭigandhaśaṅkham(śaṅkhāḥ)|
itarabhujatrayeṣu ḍamarukapālakhaṭvāṅgāni|adarśā
rasā sparśā dharmāḥ| śvetaraktaharitadhavalāścaturbhujaikamukhāḥpradhānaikabhujena
darpaṇa(ṇa)rasapātraviśvavajradharmodayadharāḥ|itarabhujatrayeṣu ḍamarukapālakhaṭvāṅgāni|
aṣṭapadamantraiḥ stutvā tataḥsarvasattvābhyuddharaṇāyātmānaṃ tebhyo nirryātya pāpadeśanādyartha
ratntrayaṃme śaraṇamityādigāthāṃ tridhā paṭhediti puṇyasambhāra uktaḥ| tata
ityādinājñānasambhāramāha| pūjyapūjakapūjādīnāṃ vijñaptimātrāvyu(bhyu)pagame oṃkāraḥ| svabhāvaśuddho'hamitigrāhakaviśuddhiḥ|
punaḥ bhūyaḥ| śūnyaṃ vicintayediti tadvikalpamapi tyajet|cittamātraṃ
tu cittamātramapi| vai tiṣṭhediti nādarupeṇāvasthitam|bodhisambhārabhāvanairiti
bodhisambhāro mahākaruṇā tadbhāvanāsahitaṃ draṣṭavyam|mantroccāraṇapūrvakam| pratibhāsamātrajñānalakṣaṇāṃ
śūnyatāṃ bhāvayedityarthaḥpratibhasamātraṃ jñānamiti| oṃ svabhāvetyasyānantaram|
tadayamarthaḥ|pūjādyanantaraṃ pūjādikaṃ pratityasamutpannacittamātratvenādhimucya|
ātmanaḥ ṣiraḥkaṇṭhahṛtsu heruketyakṣakṣaratrayaṃ bhāvayen| hetvapagatā[ḥ] sarvadharmāḥ|
evaṃ uhāpagatāḥ| na kvacitsthitā iti nirudhya| evaṃrupān sarva[dharmān] ajānantaḥ| sattvā
ātmātma(tmi)yādigraheṇa saṃsaranti| tato'haṃ heruko bhūtvātathā kariṣyāmi yathaivoṃ rupān
sarvadharmān jñāsyantīti dharmālambanāṃ karuṇāmutpādya|oṃ svabhāvetyādi mantramuccārayan
traidhātukaṃ śūnyaṃ paśyet| praṇidhānavaśāttaccittamuparyuparisthitam| sitaraktakṛṣṇa oṃ
ā hūṃkārarupaṃ cintayet| tata oṃkārātkāyacakre devatā[ḥ] saṃsphārya jagadartha kṛtvā samāpattipūrvakaṃdravīkṛtya
tasminneva praveśayet| tathā āḥkārādvākcakradevatā| hūṃkārāccittacakradevatā|tata
oṃkāraṃ āḥkāre āḥkāraṃ hūṃkāre u(hūṃ)kāraṃ hakāre hakāraṃ śirasi śiro'rdhacandreardhacandraṃ
bindau binduṃ nāde antarbhāvyam| bālāgraśatasahasrabhāgapramāṇamavasthāpyadharmatāmanavabudhya
saṃtvā[ḥ] saṃsaranti| tataśrcāhaṃdharmatāmavabudhya avabodhayiṣyāmīti|
karuṇānālambanaṃ mahābījabhūtā (taṃ) vibhāvyam| oṃ śūnyatājñānavajretyādimantramuccārya
nāda ta| tata iti śūnyatātaḥ| vibudhyeti nādarupeṇa svacittaṃnabhasyavasthāpya| ādhārādheya[rupaṃ]
saṃsthitam| vāyumaṇḍalādyuparigataṃ cintayet| ayamuddeśaḥ| asya nirdeśo yaṃkāretyādiṣu
nirjātam|viśrvavajramityasyāyamarthaḥ| sumerupari paṃkārajaviśrvapadyakarṇikoparītyarthaḥ|vi[śrvapadhmamaṣṭadala]karṇikākeśarānvitamityasya
padhmasyadiganukrameṇa varṇā ucyante|pūrvādidigvāsiphalāruṇābhaṃ
vam|pretāpiśācānadiśau() ca dūrvāśyāmābjakṛṣṇaṃ khalu viśrvapadhmam||ityasyāyamarthaḥ|
pūrvādidigga ca pītam|nairkratyāṃ śyāmaḥ| eśānyāṃ kṛṣṇaḥ| ālikāliyogamiti
vāmadakṣiṇāvartasthitātvikā [ba] tadākṛti candramaṇḍalaṃ cintayediti vartate||iti
yogaḥ ||tanmadhye iti candramadhye| hūṃkāraṃ nādātkrameṇaniṣpannam| vajrasattvasvarupakamiti|
hetuvajradhararupam| nānā raśminiśrcarantamiti|mukhanirgatapañcacakradevatābhirjagattanmayīkṛtya
saṃharaṇena  ca daśadigvartisiddhavīrayoginyā yogapūrvakaṃ  dravīkṛtya nāde
praveśya cintayediti|paramānandasvarupaṃ bījaṃ tatkālaṃ tadabhimukhī vyasya heturvajradhararupatā|bhagavatā
sahajānandarupatvāt phalarupatā || ityanuyogaḥ ||(tatpariṇatamiti) vajrapariṇatam|
śrīherukavajramiti sakalaṃbhagavantaṃ sahajarupaniṣpannam| tryakṣaradimantramuccārayet|
oṃ āḥ hūṃ| oṃsarvavī bhāvābhāvavikalpavināśanamokṣasvapupam| upacitasakalakuśalamūlatvena
jaṭāmakuṭamaṇḍitam|dharmadhātoḥ samutthitatvāt kapālamālaśekharam| sravadvodhicittasvabhāvatvātardhacandradhāriṇam|
sakalajagadarthakārakatvena viśrvajrākrānta(laṅkṛta)maulinam|
mithyādṛṣṭiprahāṇādvikṛtānanam|mithyādṛṣṭiprahāṇādvikṛtānanam| caturmāravināśanāddaṃṣṭrītkaṭabhīṣaṇam|pañcatathāgatacaturdevīsvabhāvaśamathavipaśyanābhyāsaratiyogāt
śūnyāṅgārādiraśmyānvitam(śṛṅgārādirasānvitam)|
rāgādiviśodhakam vyāghracarmanivasanam|ālikālipañcāśadakṣarasvabhāvaśiromālām
bhasmanā(mālābhasmanā) sarvāngalepanaṃ tu sarvāṅgavyāpakabodhicittasūcakam|

agrata iti sammukhaṃ bhagavantamāliṅgyasthitaityartha| khaṇḍamaṇditamekhaleti kapālakhaṇḍakṛtakaṭibhūṣaṇā|kalpāgnivaditi
śūnyarupatayā jagadanupalambhasāmyāt| mahātejā itisuviśuddhajñānālokayogāt|
sūryaprabhāmaṇḍalinī rajoyogād bru(sra)vantī| pañcamudrāvibhūṣitā boddhavyā|
samāvaiṣṭyati(samāveṣṭeti) vṛkṣārohakaraṇasthitā| mahāsukhakaruṇātmiketivipaśyanārupe mahāsukhe
nimagnapi jagadarthakārikā|irṣaddhāsyapariṣvaṅge nagnatvaṃ muktakeśatā|romañcaiḥ svasukhotpattau
pañcaliṅgāni vāhyātaḥ||sākṣalliṅgatrayasyoktairuhyāṃ liṅgadvayaṃ tataḥ|pañcavaktraṃ(cakra)
sthitā devyaḥ pañcaliṅgavyavasthitaḥ||kuliśādiśodhanamucyate śuklahūṃkāreṇa
vajraṃ kṛṣṇaṃraktavyā(ā)kāreṇāraktatanmaṇipītavyā(dya)kāreṇādhiṣṭhitāgraḥ| akāreṇa raktaṃ
tridalaṃpadhyam| dyakāreṇa bīrabodhicittopalakṣakaṃ sitakiñjalkaṃ pītadyakārādhiṣṭhitāgram|tata
oṃ vairocanīya ityādi| oṃ sarvabuddhaḍākinīya ityadibhyāṃ devyā hṛdayopahṛdayamantrābhyāṃnābhau
hṛdi| tathā svahṛdayopahṛdayopahṛdayamantrābhyāṃ kaṇṭhe lalāṭe cabhagavartī
bhagavān cumbayet| bhagavatī ca bhagavatī ca bhagavadhṛdhayopahṛdayamantrābhyāṃkaṇṭhalalāṭayoḥ
bhagavantaṃ cumbayet| tataḥ tryakṣareṇa ratimarabhet| bahyo'piśobhanaraterayameva vidhiḥ|devīṣu
vāme vīreṣu dakṣiṇe prathamaṃ cihnanyāsojñeyam| jaṭāmakuṭāṅkapaṭṭakā iti jaṭāmukuṭino
vīrapaṭṭayuktāścetyarthaḥ| cūḍetirucakaparyāyaḥ| dvau hi rupo manoharāviti vidigvartibhyo
mānukhī(ṣī)mukhā dvivarṇā na tu kākādimukhā|pretāsanamahāghorā ityaṣṭāvapi boddhavyāḥ|
śmaśānavāsinītvācchavāsanatvamāsām|vīrayoginīnāmiti vārāhyādīnām|devatākārābhiniveśatyāgāyasarvajñatālābhadarśanāya
ca bodhipākṣikadharmayojanā| tatra kāyānusmṛtyupasthānaṃrupaskandhaparijñānaprārambhaḥ|
vedanāsmṛtyupasthānaṃvedanāskandhaparijñānaprārambhaḥ| dharmānusmṛtyupasthānaṃ
saṃjñāsaṃskāraskandhayormāyopamatvenāvadhāraṇaḥ(ṇā)| vijñānaskandhasya svarupeṇaprativedhaśrcittanusmṛtyupasthānam|
saddharmaśrutādyabhilāṣe atyantādaraḥchandaridhi(ṛddhi)pādaḥ|
vīrye'navaratābhyāso vīryakraddhipādaḥ|mīmāṃsākraddhipādo'tyantavicaraṇā| cittakraddhipādo
bodhau sākṣātkriyāyāmatiśayaḥ|satyaratnatrayakarmaphaleṣvabhisaṃpratyayaḥ
śraddhendriyamidaṃ tadityavadhāraṇeeśvaryam| vīryendriyamavaśyakartavyaṃ tathāvadhāraṇam|
smṛtīndriyamamuṣītasmaraṇatayā'vidyā'navakāśaḥ|samādhīndriyaṃ cittaikāgratāyāmaiśrvaryam|
prajñendriyaṃ heyopādeyatvenāvadhāraṇam|pañcendriyāṇyevo prakarṣaparyantāvasthāyām|śraddhābalādivyapadeśaṃ
labhamānāni śraddhābalaṃvīryabalaṃ smṛtibalaṃ samādhibalaṃ prajñābalamityabhidhīyante|
samādhisambodhyaṅgaṃsamādhireva bodhiḥ kāraṇam| vīryasambodhyaṅgaṃ kausīdyasyānavakāśaṃ|prītisambodhyaṅgaṃ
ku[śa]le āgrahaḥ| prasrabdhisambodhyaṅgaṃ kuśalekarmaṇī cittasya
karmaṇyatā| dharmapravicayasambodhyaṅgaṃ nairātmyasvarupasyatathatetyavadhāraṇam| smṛtisambodhyaṅgaṃ
avismaraṇaśīlatā| upekṣāsambodhyaṅgaṃsamādhau anābhogatā|samyagdṛṣṭiḥ buddhavākyeparamagauravamaviparītārthapratipattiḥ|
samyaksaṅkalpaḥ prārabdharasya satkṛtyasyāparityāgaḥ|samyakvāk
sattvāvisaṃvādakaṃ vacanam|samyakkarma daśakuśalānatikrame kṛtyam| samyaġājīvaḥ
sattvāviheṭhanārupeṇajīvanam| samyagvyāyāmaḥ kuśalārcan(rtha) ghaṭanam| samyaksmṛtiḥ
buddhavacanānusmaraṇam|samyaksamādhi[ḥ] śrīherukarupālambanam|athāta ityādi sugamam|
pīṭhetyādi yathākramaṃdaśabhūmiviśuddhapīṭhādiyojanayetyarthaḥ| tatra pīthopapīṭhādayaḥ
kramaśaḥpramuditā vimalā prabhākarī arciṣmatī sudurjayā abhimukhī duraṃgamā acalāsādhumatī
dharmameghā| pūṃ jetyādi| atropadeśaḥ| pūṃ jāṃ ityādi sarva sānusvāraṃnirupayatā(tāṃ) pūṃkārādyakṣarapariṇatāni
ardha(tra) śūnyacakrākārāṇi pīṭhādisthānāni śiraḥprabhṛti(ṣu) kṣaṭiti
draṣṭavyāni| teṣu pīṭhādiṣu tatsthānaṃgatā nāṅyataddevatārupeṇa pariṇamya vyavathitādraṣṭavyāḥ|
karṇa iti karṇavivarābhyantare|evaṃ mukhanābhiliṅgagudabhrūmadhye cakṣunrnāsikāsvapi
boddhavyam| khecarītisvargagatānāṃ sangrahaḥ| bhūcaryā matyānām| pātāla vāsinyā(nīti)
pātālagatānām| yathā bāhyo pīṭhādisamīpasthānadyastoyena dho(po)ṣaṃ kurvanti tadvaddehe'pi
nāṅyo nakhādīnāṃ ghoṣaṃ(poṣaṃ) kurvantīti samānatā| bāhyo vajrapīṭhaṃmahābodhisaṃjñkaṃ sthānaṃ
nairañjanā ca nadī| dehe mahāsukhacakraṃ vajrapīṭhamavadhūtīnirañjanā| vaktravāmadakṣiṇanāsāpuṭagudaddvāreṣu
krameṇa kākāsyādayodvārapālinyaḥ| savyāvasavyaśrotrasavyāvasavyanetreṣu
yamadādyādayaḥ| lalāṭakaṇṭhanābhikamalakarṇīkāsuḍākinyādayaścatasraḥ| bhaṭṭārakabhaṭṭārikāsthānam
upadeśādvoddhavyam| itisampūrṇakāyamaṇḍalaṃ muhurmuhurdṛdamakhimoktavyam|uktārthameva
nigamayati kāyavākcittabhedeneti|svargamatryapā tālamekamūrtirbhavediti| svargādibhirabhinnadehaṃ
tatsvabhāvobhagavān bhavedutpadyata ityarthaḥ| kathamityāha kāyavākcittabhedeneti|bahyābhyantarābhyāṃ
cakratrayasya bhāva iti yāvat| kuta ityāhatryakṣarasvabhāvataiti|
tryakṣarānnādapariṇāmadvāreṇa svasvabhāva utpattiryasya hakārasya sa tathā, tasyā sahajānandarupeṇetyarthaḥ|
kṣaṭiteti|cihnādinirapekṣatvena kṣaṭitākārayogātmā| bhagavatyā sahaiva
sakṛnniṣpatteḥ kṣaṭitākāramudravat|ātmasamakālameva prajñāvānityarthaḥ| kṣaṭitā sarvasarveṇeti
kūṭāgāravīravīreśvarībhiḥsaha sakṛnniṣpatteḥ| kṣaṭitā mantramuccarediti niṣpattisamakālamevo
mantroccāraṇāt|mantratrayamāha oṃ āḥ huṃ ityādi| tata ityādyuddeśaślokaḥ āśu
itiarghādinirapekṣaḥ| athetyādi nirdeśaḥ| oṃ ha ityādayomantradevatayorabhedāttattadvarṇā
mantrā bhāvyāḥ| vajrasattvādīnāṃ varṇānukrameṇasitapītaraktakṛṣṇaraktaharitā| sarvāṅgeṣvasramiti
carṃādyaṃtaragatāḥ| paramāṇavasnabha)svabhāvastadvarṇāḥ| tadeva bhagavatyām| oṃ vaṃityādayo
mantrāḥ raktanīlasitapītaharitadhūmradhūsaravarṇāḥ| athavātattanmantraniṣpannānne(nneṣva)ṣṭasthāneṣu
vajrasattvādayo bhāvyāḥ|vajrasattvavairocanapadhmanartteśvaraśrīherukavajrasūryapamābhyaḥ(paramāśvāḥ)|
sitapītaraktakṛṣṇaraktaharitavarṇāḥ| trimukhaḥṣaṭbhujo
vajrī| tadanye caturbhujā ekavaktrāḥ| vajraṃ ḍamarukaṃ śiraḥsavyeṣughaṇṭākapālakhaṭvāṅgāni
vāmeṣu| śuklaraktakṛṣṇāni pradhānasavyetaramukhānivajriṇaḥ'nyeṣāṃ cakraṃ padhmaṃ vajraṃ ratnaṃ
khaḍgameva ca| ḍamarukaṃ casavyayoḥ| ghaṇṭākapālakhaṭvāṅgaṃ punarvāmayoḥ| vārāhī raktanīla
haritamukhāvāme kapālaṃ khaṭvāṅgaṃ pāśam| dakṣiṇe aṅkuśabrahmāmuṇḍakartidhāriṇī| yoginīmohanī
sañcālanī(raṇī) santrāsanī caṇḍikāḥ nīlasita pītaharitadhūmradhūsaravarṇāḥ| muktakeśā
nagnāḥ| trinetrāḥ|ṣaḍbhujāḥ sakapālakhaṭvāṇgaghaṇṭā[ḥ] ca vāme| punardakṣiṇe ḍamarukartidhāriṇyaḥsarvavā(sarvā)
ālīdāsanasthāḥ trinetrāḥ| ye cātraśubhrāśrcandraprabhāmaṇḍalinaḥ
anye tu sūryaprabhāmaṇḍalinaḥ| athāgragranthyātarjanībhyāḥ (athāgragranthitarjanībhyāṃ)
granthīkṛtya etaduktaṃ bhavati| vīṇādiṣoḍaśadevībhiḥpūjyamānam| mugrāmantrābhyāṃ preritaṃ
hṛdvījaraśmibhirākṛṣṭaṃjñānacakradaśadigvartivīreśrvarīpariṇāmarupam| kṣaṭītyātmani praveśayet|
tata oṃyogetyādi mantramuccārayan kamalāvartena hṛdayamudrān dadyāt| hṛdayamudropasaṃhareāliṅganabhinayaṃ
kurvan oṃ āḥ hūṃ ityādi pūrvoktamantratrayeṇādhitiṣṭhediti|tato abhiṣekaṃ
dāpayet| tatrāyamupadeśaḥ|jñānacakrākarṣaṇasamakālamākṛṣṭabhirvajrayoginībhirjñānāmṛtapūrṇakapālaḍamarukadhāriṇībhiḥ|hṛdrījanirgatavīṇādidevīpūjārcitābhiḥ|yathāhītyādi
vāriṇetyantaṃ
paṭhantībhirīṣadāvarjitamvāmakarakapālanipatat jñānāmṛtadhārābhirabhiṣicyamānaṃ
samayamaṇḍalaṃmahāsukhamayamātmānaṃ vibhāvya| śeṣāmbuniṣpannān tathāgatān svaśirasidevatānāṃca
dṛṣṭvā oṃ sarvatathāgatetyādi mantramuccārayet| tato bhagavato'kṣobhyam|bhagavatyā vairocanam|
ḍākinyādīnāṃratnasambhavaṃ cittavākkāyacakragatānām akṣobhyāmitābhavairocanānsamayacakragatān(nāṃ)
amoghasiddhim| tataḥ pūjāpurassaraṃ rasākhyaṃdevyupadaukitāmṛtamāsvādya
hṛdayādyaṣṭapadāntamantraiḥ stuti kuryāt| tataḥpañcajñānatrikāyātmakaṃ pratibimbopamaṃ maṇḍalamadhimuñcet|
jāpānantaramuktaṃbalividhānam| paśrcādvaktavyam| nakhadantādayaḥ khaṇḍakapālina
iti khaṇḍakapālinasvabhavānakhadantādaya ityarthaḥ|brahyāsūtrādīnāṃ mantrādirupāṃ
viśuddhimāhamūlamantrādītyādi punaḥ punaḥ evaṃ sūcayati| mudrādhāraṇaṃ vināpi mantroccāraṇā[t]
devatā dṛśyaṃ phalaṃ syādityarthaḥ| mūlamantromālāmantra| sa evādiḥ śreṣṭhaḥ| vīramiti
vīrasya| dhātukalpitamiti nakhadantādayaḥityarthaḥ| ṣaṭbhi kavacasya vīreṇeti ṣaṭbhirbhagavataḥ
kavacamantrairityarthaḥ|mudreyamiti ṣaṇmudrā ityarthaḥ| vajravārāhyā yanmantramiti|
devyā mālāmantreṇaityarthaḥ| sarvabuddhaḍākinya iti oṃ sarvabuddhaḍākinīye vajravarṇanīye
hūṃ hūṃphaṭ svāhetyanenetyarthaḥ|ṣaḍyoginīmantreṇeti kavacagataṣaḍyoginīmantraiḥ|sarvacakrasya
yoginya iti ḍākinyādiyamamathanīparyantānāṃ devanāṃmantrairityarthaḥ| mantrayānakaroṭakamiti
mantro'tra karuṇā| vairocanītiyanmantramiti oṃ vajravairocanīye hūṃ hūṃ phaṭ svāhetyanena|
evamityādinā paryaṭanakāleyatkartavyaṃ| tadāha vicintyeti| kavacayitvā ākṣepamantraḥ|
oṃsumbhanisumbhetyādi caturmukhamantraḥ| tena surakṣitau muhurmuhuruccāraṇāt|brahyācarya
sadā bhūtveti saṃvārarupeṇa sarvabhāvānāṃ nirantaravyavalokanaṃ kṛtvetyarthaḥ|mantraṃ
vai aṣṭapadāccircatamiti aṣṭapadamantrairanyānarcayet|gurubuddhabodhisattvāṃśrca dṛṣṭvā
saṃvarādhimokṣeṇāṣṭapadamantreṇārcayitvāvandanādikaṃ kuryāt caryākāle tu ātmānameva| cakrasaṃvarasaṃvara
itinijarupābhinnatraidhātukasvabhāva ityarthaḥ| saptatriṃśaddhodhipākṣikadharmayojanayāsarvajñatā|
daśabhūmiviśuddhapīṭhādiyojanayā mārgajñatā tathākavacādiviśuddhiyojanaparyantenasarvākārajñatā
proktā || ityatiyogaḥ ||idārnī mahāyogena vajradharatāmāha|
ālikāliṃpuro dhyātvetyādi| puraḥ prathamaṃ candraṃ bhāvayedityarthaḥ| tasyeticandrasya| akṣaramiti
hūṃkāram| paramaṃ padamiti vajradharasya bījam|bhāvayeddevatārupamiti hūṃ pariṇāmena|
kāyavākcittaṃ ca va(cittava)jriṇamiti vajradharamityarthaḥ| piṇḍātītaṃbhavettsyeti bhagavataḥ
krameṇa līyamānasya nādarupatāṃ bhāvayedityarthaḥ|cittameva cittanādamapi| acintyamityadinā
pūrvakameva nirdiśati| sopīti tamapi|cittaṃ caiva na lakṣitamiti acintyamityapi
vikalpo na bhavedityarthaḥ| asyanirdeśaḥ| citye(ntaye)dityādi| sopyacintyaṃ veti acintyamevabhāvayedityarthaḥ|
dhāraṇīmiti mahāmudrāsiddhim| anena sarveṇedaṃ pratipāditamālikālipaktiṃ
pañcaraśmikāṃ spharanrtī cakradevatāmuccārayan dakṣiṇena vāyunāniḥsṛtya jagattricakrīkṛtyānādisiddhavīrayoginīsamarasībhūtāṃ
vāmapuṭenapraviśya nābhau pratibimbatattvākāracandramaṇḍalībhūtāṃ
vicintya tatra kṣaṭitihūṃkāraṃ taccandrabījapariṇataṃ bhagavantaṃ śuklavarṇamālīdāsanasthamākāśalikhitacitrasadṛśaṃdvibhujamekavakāṃ
vajravajraghaṇṭādharobhayabhujābhyāṃvajrakapāladhāridvibhujaikamukharaktavajravārāhīsamāpannaṃ
dṛṣṭvāmāyāsuratadhvaninā samākṛṣṭa(ṣya)
traidhātukātmakaṃcakramātmani krameṇāntarbhāvayet| kramastu jagataḥ śmaśāneṣu|
śmaśānānibāhyācakre| bāhyācakraṃ kāyacakre| kāyacakraṃ vākcakre| vākcakraṃ cittacakre|cittacakraṃ
ca diggataḍākinyādiṣu| eśānyādividiggatarupiṇyādiṣu| ḍākinyādīnāṃyathāsvaṃ bhagavanmukheṣu|
bhagavānbhagavatī ca dvibhujatatprajñāyāḥ| te casamastaratena mahārāgadravāpanne
taddravapariṇataṃ sindūraraktamuktāphalasadṛśaṃhaṃkāraṃ mahāsukhamayaṃ ukāraśrca śirasi
śiro'rdhacandre ardhacandraṃ bindaubinduṃ nādenādamātraṃ bālāgraśatasahasrabhāgarupaṃ paśyet|
adhimātrastu tamapinopalambhayedityarthaḥ || iti mahāyogaḥ ||khede sati kṣaṭiti maṇḍalacakramadhimucyanābhicandre
śrvetaraktaṃ hūṃkāraṃ nādaṃ vā dṛṣṭvā tryakṣaramuccārayan tasmādnādād
yathopadeśaṃ nirgamavāyunā pañcacakrāṇi saṃsphārya jagadartha kārayitvāpunaruccārayan|
mantreṇa sahaiva magalāsūtrākarṣaṇanyāyena praveśavāyunātasminneva nāde praveśayet|
evaṃ punaḥ punaḥ kuryāt|| iti vajrajāpaḥ ||tathaiva tasmādeva nādāt hṛdayopahṛdayamuccārayan|cakrasambaradevatā
vṛndaspharaṇasaṃharaṇena pūrvavat hṛdayopahṛdayamantrānjapet| pratyekaṃ
devatā mantroccāraṇaparisamāptau pratyekaṃ saṃapharaṇasaṃharaṇam|| iti samayajāpaḥ ||sarvadharmasamatāhaṅkāreṇa
mantrāmālāṃ svamukheeva praviśya vajramārgeṇa padhme gatvā avadhutīmārgeṇotthāya
bhagavatīmukhannisṛtyasvamukhadvāreṇa praveśya nāde viliya punastasmādutthāya
pūrvavat tadevabhramanrti bhāvayan mālāmantraṃ japet || iti dolājāpaḥ ||tato vakṣyamāṇakrameṇa
baliṃ datvā pravidhānaṃca kṛtvā devatārupeṇa viharediti| śmaśāna(snāna)kāle'bhiṣekavidhiṃ
vidadhīta | bhojanakāle tumaṇḍalacakrātmakaṃ dehaṃ kṣaṭiti vicintya yathāvidhānaṃ
baliṃ datvā tryakṣareṇavā balimadhiṣṭhāya oṃ kha kha khāhītyādi mantreṇaikavāroccāritena
dippālebhyodatvā jvalanādividhinā śodhitabhaktadikaṃ sarvadharmasamatāhaṅkārapūrvakaṃ oṃsamayaśuddhāḥ
sarvadharmāḥ samayaśuddho'hamiti | hūṃkāreṇa śuklavajramaryijihyāṃ vidhāya oṃ
amṛtodakaḥ hūṃ hūṃ ṭha ṭha trāṃ āḥ khaṃ hūṃ ityanenadhiṣṭhāyatryakṣareṇa ca nābhisthahūṃkāraṃ
dadan vā prīṇayediti |madhyāhnsandhyāyāṃ tu dhyānagṛhaṃ praviśyatryakṣarādimantratramuccārayan
kṣaṭiti maṇḍalacakramadhimucya pūrvavat sarva kṛtvāyathāsukhaṃ viharediti| ardharātrasandhyāyāṃ
madhyāhnasandhyāvat sarva kṛtvāsarvavāgvyāpāram ālikālimayaṃ buddhā(ddhvā)oṃ
ehyohi mahāvīra śuddhavākyasya deśaka|śūnyatājñānamevaṃ ca sṛṣṭisaṃhārasvayaṃ(saṃ)bhava
||akārādikṣakārāntaṃ huṃ huṃ phaḍityuccāryaprabhāsvaramāmukhīkṛtya nidrāyāśrca prabhāsvaratāmadhimuccan
śayīta| sarvāsusandhyāsu prate śatākṣaraṃ paṭhet| punaḥ prabhātasandhyāyāṃ
prabhāsvarotthitaṃmaṇḍalacakramadhimucya oṃ ehyohi ityādi sarva mantraṃ patito(paṭhitvo)tthāya
pūrvoktaṃ sarvamanutiṣṭhe(nuṣṭhe)diti |khaṭvāṅgadevatāmūrtirityādi na kvacitsthitamitiparyanto
grantho vairocanīti yanmantraṃ kapālakṛtaśekharamityasmādantaraṃyojitavyam| devatāmūrtiriti
śriherukamūrtiḥ yaddhā kaṅkāladaṇḍaḥ khaṭvāṅgasvabhāvoboddhavyaḥ | prajñā śūnyatā
| ḍamarukadhvaniḥ pratiśrutkopamapratipādakaḥ |upalambha svabhāvāddinastu bhagavān |
anupalambhasvabhāvatvādyoginī rātriḥ |nirvāṇaṃ nirgatavīraṃ ṣaṣṭhamaṃ cittanirmitamiti | nirvāṇasmaraṇaṃjīvitendrayanirodhāt
| nirvaṇānnirgato gandharvasattvaḥ | sa ca pañcābhijño
lakṣaṇālaṅkṛtaśarīrojñānasvabhāvo vyavasthāpayate| vijñānamātrarupatvāt ṣaṣṭhatvena mīyateniśrcīyata
iti ṣaṣṭhamam | ata eva cittanirmitamiti vīraṃ bhagavantaṃtadrūpatvena adhimucya
bhāvayedityarthaḥ | yadvā nirvāṇaṃ dharmadhātuḥkleśopakleśaśamanāt | nirgatasattvārthakārako
jñānamayaṃ kāyaḥ| ṣaṣṭhaṃdharmadhātumā(ma)tiparicchinatīti | tattathā cittanirmitamiti|vineyacittama
pekṣatayā pratibhāṣaṇāt | śuddhaṃ(ddha)dharmasya nirmāṇaṃ vārāhīrupadarśitamiti
|śuddhadharmaḥ śūnyatā | tatsvabhāvā vārāhītyarthaḥ | cittaviśrāmya ityādinā dṛṣṭānuśaṃsamāha|
yogiti yoginaḥ | nirvāṇaṃ maraṇam | naiva darśiṃtaṃ na pāramārthikam | gṛhādṛhāntaragamanamivacittaviśrāmamātraṃ
maraṇamityākūtam | cyutikāle maraṇakāle | yogīnāmiti yogī
|mṛtyurnāmavikalpo'yamiti laukiko'yaṃ vikalpaḥ | khecarīpadamitiprabhāsvarapadam | etaduktaṃ
bhavati | maraṇasamaye śrīherukavārāhīprabhṛtivīravajrayoginīnībhirnānāvidhipuṣpadhūpadhvajapatākādivyagrakarābhiḥprabhāsvarapade
praveśayet ityarthaḥ|

|| śrīcakrasambarābhisamayavyākhyā samāptā kṛtiriyaṃśāśvatavajrasya () ||

